PROLEGOMENA. lxiii

Mure binomium de Iro; sed non hinc sequitur scholion septimo
demum uel octauo saeculo scriptum fuisse, cum binomius apud Paulum
legatur, p. 36 Mulier, etsi ad rem decidendam Festi uerba non super·.
sint. Suntque cetera similia quae attulit; ante saeculum quintum
scribi uix poterant3 sed fluctuante post 300 an. usu latine scribentium
multa iam tum usurpabant quae plerumque seriori saeculo adsig-
nantur. Sed tamen duo sunt quae si in scholiis erant quo ternpore
primum concepta sunt, recentissimum auctorem prodere non infitior:
(1) quod pro ul, (a) sibi se pro εἰ eum eis eos. At haec in C Ask
tantummodo perpetua sunt: in GP rarius occurrunt3 poterant igitur
abesse antiquitus, post inuectam sermoni barbariem ingredi. Neque
uero clericum mihi Ehualdus neque in Gallia haec enotasse persuasit.
Mihi totum corpus scholiorum exigenti nihil significantius uidetur

quam quod ad 259 regulus Gothorum dicitur is qui reuera rex in
Thracia fuit, Phineus; neque id solum, sed et uxor eius et filii Dory-
clus et Othryllus siue Oreithyius, Gothorum ut uidetur acceptis nomi·
nibus, Affa Dorilas Totilas appellamus* Id neque ante admissos in
Thraciam Gothos nec post oblitteratum ibi Gothorum nornen fieri
potuit. Hinc suspicor neque ante annum 376 ab. nec diu post
Iustiniani aetatem 482-541 ea nomina scholiis inuecta fuisse. Quod
si uere conicio iam ante id tempus 376-541 supererat in codice aliquo
Ibidis breuis quaedam adnotatio rerum nominumque, in quam animi
causa uel notarius uel scholiasta sexto uel septimo saeculo, fortasse
ipse Gothus sicut Iordanis (de Getar. Orig. 50), ficta nomina simul et
ficticios uersus interpolauit. Clericum bunc fuisse nihi] indicat; nec
· sane uero est simile historias ab huiusmodi homine confingi, obscena
pleraque et pagani moris amplectentes. Versus maximam partem
crediderim ab eodem confict0s; nonnulla alii addidisse uidentur, sicut
ne historias quidem omnes ab uno proiectas arbitrorr nam uitiatis
demum nominibus leotrepido Sardanapallus scholia uersuum 512, 311
inlata sunt.

* Non desum et alia nomina quae aut Gothorum sunt aut in Gothorum annalibus
proueniunt. Conferantur Andugenes (schol. 3²9) et Iordanis Andugis. Neodes (schol.
313, 317) et Iordanis Neodo siue Netod. Sic Asterius Darius Andragotlrius (schol.
lbid.) inueniuntur ap. Gib'hou iii. p. 209, 213, ii. p. 513 ed. Miluran.

 

