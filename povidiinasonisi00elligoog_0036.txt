’ PROLEGOMENA. xxxiii

erit, coniectura tantummodo qualis suerit licet assequi. Qua tamen in
re quod a plerisque neglectum est, in eo summam uerti quaestionis
acute Merkelius perspexit. Nam Apollonius quamquam plerumque
etin utraque uita ap. Keilium pp. 5 32-534 Alexandrinus uocatur, Athe·
naeo teste 283 ab aliis Naucratites habitus est* At in Naucrati, quod
erat oppidum Aegypti non longe distans Alexandria ab oriente, fuisse
olim deum quendam antiquum, Theuth nomine, cui sacra auis Ibis
dicata luerit, confirmat Plato in Phaedro 274 C: unde Naucratica†
potissimum auis et Apollonii ciuis (uerbis utor Merkelii, p. 338) Ibis
fuit. Hinc praecipue riuali nomen Ibidis inposuisse Callimachum
reor ; nec dubito ut uolucrem, sic Mercurium siue Theuth, cui ea sacra
fuit, partes in diris eius habuisse. Nam et Ouidius hunc inducit Ib.
214. Qui etiam illud credo addidit ex Callimachea Ibide 449 Ei
quibus exiguo uolucris deuota libello erl Corpora proiecta quae sua
purgat aqua.

Hic non possum Schneidero suffragari existimanti Callimachi Ibin
tam exiguum libellum fuisse ut unum tantum conplexa genus dirarum
non ultra fines epigrammatis progressa sit. Esto enim ut quae in
ipsam auem inprecatus est non adeo multa fuerint3 at adicienda sunt
, quaein Apollonium direxit. Quis enim diras in inimicum scribens
satis irae consultum putet si aniculae mala multa inprecetur, ipsi
nihil? Quod si in eodem carmine et Ibin et Apollonium Callimachus
deuouit, aut longissimum epigramma luerit necesse est, aut Ouidius
exiguum libellum Callimachi prae suo existimauit. Hoc ut uemm
credam, multa faciunt. Nam si Ibin suam libellum u. 51 dixit, quae·
que in ea prolusit pauca u. 639 prae postmodo scribendis ratus
est-habet autem carmen uersus 644-eadem ratione Cyrenaei Ibin
exiguam dicturus suit, si non ultra centum uel ducentos uersus pro-
ducta esset. Vt exemplo rem illustrem, nulla est epistula Tristium
praeter librum secundum qui uersus 578 habet, nulla scriptarum ex
Ponto, quam non exiguum libellum dicturus fuerat: neque epistula ea
qua Triumphum suum Rufino mittit (Pont. iii. 4) breuiorem credo
ipsum Triumphum fuisse, quamuis opus enguum id uocarit (5). Sed
et ipse sese interpretatus est uersibus de quibus perperam, si quid
Latine sapic, Schneiderus iudicauit. Dicit enim uu. 57-64

Nunc quo Battiades inimicum deuouet Ibin,
Hoc ego deuoueo teque tuosque modo.
thue ille historiis inuoluam carmina caecis,

Non soleam quamuis hoc genus ipse sequi.
Illius ambages imitatus in Ibide dicar,
Oblitus moris iudiciique mei. Ι
“ Et quoniam qui sis nondum quaerentibus edo,
Ibidis interea tu quoque nomen habe.

¹¹¹ Ἀπολλώνιος δ’ d Ῥόδιος ἠ Ναυκρατίτης ὲν Ναυκράτεως κτίσει. Aelian. H. Α. xv.
23 Ἀπολλώνιος d Ῥόδιος ἠ Ν αυκρατίτης.

Ἰ· Sic Calchedonii ὲρωδιὸν εἰαθ ardeam tamquam προδότην notabant, quia urbem
hostes ceperant dum auem ex aduerso litore obseruant aquis exstare cibos colligentem,
eamque imitati ipsi per pontum tamquam interra ad muros adgrediuntur, Anth. P. ix.

551.
C

 

